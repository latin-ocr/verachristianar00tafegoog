[ι UNIVERSA THEOLOGIA N. C. ET N. E.

COAPUT PRIMUM
DE

DEO CREATORE.

4. Ecclesia Christiana a tempore Domini transierat aetates
ab Infantia ad ultimam Senectam; Infantia ejus fuit tempore quo
vixerunt Apostoli, et in toto Mundo praedicaverunt Paeniten-
tiam et Fidem in Dominum Deum Salvatorem; quod duas illas,
constat ex his in Actis Apostolorum, „Paulus contestatus est
et Iudaeis et, Graecis Paenitentiam ad Deum, et Fidem in
Dominum nostrum ,Iesum Christum,“ Cap. XX: 21. Memo-
rabile est, quod Dominus ante aliquot Menses convocaverit
duodecim suos Discipulos, nunc Angelos, ac illos in Univer-
sum Mundum spiritualem emiserit, cum mandato ut Evange-
lium e novo ibi praedicarent, quoniam Ecclesia a Domino per
illos instaurata hodie in tantum consummata est, ut vix aliquae
reliquiae ejus supersint3 et quod hoc evenerit, quia Divinam
Trinitatem in tres Personas, quarum unaquaevis est Deus et
Dominus, partiti sunt; et quod inde emanaverit sicut phrene-
sis in universam Theologiam, et sic in Ecclesiam, quae a no-
mine Domini-Christiana vocatur; dicitur phrenesis, quia nien-
tes humanae, per id in tale delirium actae sunt, ut non sciant
num Deus unus sit, vel num tres sint, unus est in oris loquela,
sed tres in mentis cogitatione, quare dissidet mens ab ore suo, i
seu cogitatio a loquela sua; ex quo dissidio resultat, quod nul-
lus Deus sit; Naturalismus hodie regnans non aliunde est; ex-
pende, si libet, dum os loquitur unum, et mens cogitat tres,
annon intus in media via unum expungit alterum vicissim; inde
homo vix aliter de Deo cogitat, si cogitat, quam ex nuda voce
Deus, absque aliquo sensu qui involvit cognitionem ejus. Quo-
niam idea de Deo, cum omni notione ejus, ita discerpta est,
volo in suo ordine de Deo Creatore‚ de Domino Redemptore,
et de Spiritu Sancto operatore, et demum de Divina Trinitate,
agere, ob causam, ut discerptum resarciatur, quod tit, dum
Ratio humana ex Verbo et inde lumine convincitur, quod Di-
vina Trinitas sit, et quod haec sit in Domino Deo Salvatore
Jesu Christo, sicut Anima, Corpus, et Procedens in homine;

