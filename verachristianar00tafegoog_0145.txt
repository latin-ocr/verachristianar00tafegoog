11. DOMINUS REDEMPTOR. 159

omnia praecepta Dei, haec Dominus ad omnem apicem imple-
vit, et sic se fecit receptamlum Divinitatis in omui plenitudine;
quare Paulus dicit, quod in Jesu Christo omnis plenitudo Di-
vinitatis habitet corporaliter, et Ipse Dominus, quod omnia
Patris sint Ipsius. Ulterius tenendum est, quod Dominus apud
homiuem solus activus sit, et quod homo ex se mere passivus
sit, at quod per influxum vitae a Domino etiam activus; ex
hoc perpetuo influxu a Domino apparet homini sicut sit activus
ex se; et quia ita est, et ei liberum arbitrium est, et hoc ei
datum est ut semet paret ad recipiendum Dominum, et sic ad
conjunctionem, quae non dabilis est, nisi sit reciproca, et
reciproca fit dum homo ex suo libero agit, et tamen ex fide
attribuit Domino omne activum.

Post haec interrogavi, num ille sicut alii ejus sodales con—
fessus est, quod Deus unus sit, respondit, quod confessus;
et tuuc dixi, at vereor, quod cordis tui confessio sit, quod
nullus Deus sit, numne omnis loquela oris procedit ex cogita-
tione mentis, quare non potest aliter, quam ut confessio oris,
quod unus Deus sit, expellat cogitationem e mente quod tres
sint, ac vicissim quod cogitatio mentis expellat ex ore confes-
sionem quod unus sit, quid inde resultat aliud, quam quod
nullus. Deus sit, numne sic evacuatur omne interstitium , quod
est a cogitatione ad os, et ab ore retro ad cogitationem, et
quid tunc a mente aliud concluditur de Deo, quam quod Na-
tu'ra sit Deus, et de Domino quod Anima Ipsi vel a Matre vel
a Josepho fuerit; a quibus duobus, ut ab horrendis et abomi-
nabilibus, omnes Angeli caeli se avertunt. His dictis, Spiri-
tus ille ablegatus est in Abyssum‚ de qua in Apocalypsi Cap.
lx: 2 seq. ubi Angeli Draconis ventilant mystica de sua Fide.
Postridie cum prospexi ad eundem locum, vidi loco *Tentorio-
rum duas Statuas in similitudine hominum, factas ex pulvere
terrae, quae erat miscela sulphuris, ferri et argillae, et una ¹
Statua visa est babere sceptrum in manu sinistra, coronam
super capite, et librum in manu dextra, tum pectorale obli-
que ciuctum fascia ex lapidibus pretiosis, et a tergo togam
fluentem ad alteram Statuam, sed haec Statuae illi inducta
fuerunt per phantasiam; et tunc vox audita est inde a quodam

Draconico, haec Statua repraesentat Fidem nostram ut Regi» .

